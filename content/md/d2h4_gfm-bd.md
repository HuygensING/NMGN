---
author: Bas
featured_image: kaart_1.png
summary: This is a summary of the chaper
publication_date: 31-10-2023
publish: true
part: 1
chapter: 4
---

# Test file BD

## Inleiding

De Gouden Eeuw – wat men de lange zeventiende eeuw noemt, van globaal 1590 tot 1713 – vormde het hoogtepunt van de Nederlandse macht ter zee.[^1] Daarvoor en daarna was de Nederlandse oorlogsvloot nooit zo dominant. Dit is door Joost van den Vondel treffend verwoord bij een afbeelding van luitenant-admiraal Cornelis Tromp: ‘Dan voert hy op den mast den bezem’ waarmee hij de zeeën schoonveegde. Tromps bezem is een Engelse mythe, maar wel een die we koesteren: de Republiek der Verenigde Nederlanden als heerser over de wereldzeeën met een pantheon van zeehelden.[^2] Voor veel buitenlanders echter was de Republiek, in de woorden van de toenmalige Engelse ambassadeur William Temple: ‘the fear of some, the envy of others and the wonder of all their neighbours’.[^3] De Republiek week in veel opzichten af van wat destijds in Europa gangbaar was; voor vergelijkbare problemen kwamen andere oplossingen.[^4]


![Detail van kaart Zuid Holland (HisGis)](01-0.1_CornelisTromp.jpg)

Allereerst vormde de Republiek staatkundig geen eenheid. Na een moeizame periode van opstand en scheuring ontstond in 1579 met de Unie van Utrecht een bondgenootschap van acht soevereine gewesten (Gelderland, Holland, Zeeland, Groningen, Friesland, Overijssel, Utrecht en Drenthe) die in de gemeenschappelijke strijd tegen Filips II in de Staten-Generaal samenwerkten, aangeduid met Generaliteit of Unie. De defensie-uitgaven werden gezamenlijk gedragen, waarbij Drenthe te armlastig was om mee te betalen en dus geen stemrecht had. De gewestelijke besturen, Staten genaamd, vormden het hoogste bevoegd gezag. De stadhouder was als kapitein-generaal en admiraal-generaal de hoogste functionaris van de Generaliteit. De uitvoering van het veiligheidsbeleid ter zee was sinds 1597 gedelegeerd aan vijf admiraliteitscolleges.

De Republiek was politiek tot op het bot verdeeld. Het boterde niet tussen de stadhouder en de bestuurlijke elite. Wie had het voor het zeggen? Wat betreft de oorlogsvloot waren dat de stadhouder als admiraal-generaal of de circa vijftig bestuurders, Raden ter Admiraliteit genaamd. Daarnaast bestond er tussen de zeegewesten (Holland, Zeeland en Friesland) en de landgewesten (Gelderland, Overijssel, Groningen, Utrecht en Drenthe) verschil van inzicht in het veiligheidsbeleid: een krachtige vloot ter bescherming van de maritieme belangen of een sterk leger ter verdediging van de landsgrenzen. Als gevolg daarvan liepen de landgewesten voortdurend achter bij de betaling van de subsidies voor de oorlogsvloot.[^5] Verder bestond er tussen Holland en Zeeland een sterk particularisme ter bescherming van de eigen belangen.[^6] Ten slotte was er binnen Holland de controverse tussen West-Friesland, het Noorder- en het Zuiderkwartier over het behartigen van de regionale belangen waardoor er meerdere admiraliteits­colleges kwamen.[^7]

Daarnaast werd de vroegmoderne tijd in Europa – de tijdspanne tussen globaal de feodale middeleeuwen vóór 1500 en de moderne natiestaten van na 1800 – gekenmerkt door relatief zwakke staten zonder een strikte scheiding tussen publiek en privaat, waarbij de uitvoering van het maritieme veiligheidsbeleid aan vele (private) partijen was gedelegeerd.[^8] Allereerst waren er in de Republiek de admiraliteitscolleges die de oorlogsvloot uitrustten. Tot en met het begin van de Eerste Engelse Oorlog (1652-1654) bestond die deels uit gehuurde koopvaarders.[^9] Ook de voeding van de bemanning werd niet centraal geregeld, maar was de verantwoordelijkheid van de comman­dant. Zij waren een soort kruideniers en menig zeeofficier bezat aan wal een pakhuis vol grutterswaren.[^10] Zogenaamde stedelijke Directies rustten, buiten de admiraliteiten om, tussen 1631 en 1657 konvooiers uit om hun koopvaarders tegen de Duinkerkerker kapers te beschermen, omdat de oorlogsvloot dat onvoldoende deed.[^11] Om diezelfde reden behartigden private organisaties de veiligheidsbelangen van visserij en koopvaardij, zoals het College van de Grote Visserij, de Directie van de Oostersche Handel en Reederijen en de Directie van de Levantse Handel en de Navigatie in de Middellandse Zee.[^12] Als ‘nieuwe geuzen’ maakten kapers, particulier bewapende schepen, jacht op vijandelijke schepen.[^13] Buiten Europa was in Azië vanaf 1602 de strijd uitbesteed aan de Verenigde Oost-Indische Compagnie (VOC) en in de Atlantische wereld vanaf 1621 aan de West-Indische Compagnie (WIC), hoewel de Staten-Generaal vanaf 1640 hier incidenteel militair bijsprong.[^14] De Nederlandse zeemacht zou dus kunnen worden gezien als een veelkoppig zeemonster.

![Detail van kaart er ertwertwert](02-0.3_AllegorischeAfbeelding.jpg)
![Detail van kaart wertwertw ert wertwert](04a-1.4a_Sonoy.jpg)
![Detail van kaart wert wertw ertw](04b-1.4b_Lumey.jpg)
![twrt ertyer tyerty erty ert](04c-1.4c_Boisot.jpg)

Tenslotte was de Republiek een continentale mogendheid, weliswaar met belangrijke maritieme belangen en misschien zelfs met een maritieme identiteit; maar ze was geen maritieme mogendheid zoals Engeland.[^15] Bij een continentale mogendheid is de militair-strategische blik vooral naar de buren gericht, waarbij de grootste dreiging niet vanuit zee, maar vanaf het land komt. Voor de Republiek kwam die dreiging uit het zuiden, eerst uit de zuidelijke gewesten die trouw bleven aan de landsheer, later van Frankrijk en uit het oosten van Duitse vorsten.[^16] Het ‘perfide Albion’ (Engeland) heeft het voortbestaan van de Republiek nooit serieus in gevaar gebracht, maar daarover zijn de meningen verdeeld.[^17] Het gevaar om het voortbestaan kwam van continentale mogendheden. De meeste financiële middelen gingen dan ook naar het omvangrijke Staatse leger en de vele vestingen. Rond 1640 bijvoorbeeld bedroegen de totale defensie-uitgaven ruim 23½ miljoen gulden, waarvan maar 26% voor de vloot bestemd was en voor leger en fortificaties respectievelijk 51,5% en 8,7%.[^18] Zelfs ten tijde van de zeeoorlogen tegen Engeland waren de uitgaven voor het leger hoger dan die voor de vloot.[^19] Dit staat in contrast met Engeland met zijn *wooden wall* van oorlogsschepen. De Royal Navy vormde Engelands belangrijkste defensielinie en de oorlogsvloot beschikte daar dan ook over meer middelen dan het relatief kleine leger.[^20]

De unieke inrichting en constellatie van de Republiek hadden verstrekkende gevolgen voor het maritieme veiligheidsbeleid en de uitvoering ervan. De Nederlandse zeemacht was vanaf 1568 tot 1780, zoals gezegd, een veelkoppig monster. De term marine, die de suggestie van een gecentraliseerde organisatie wekt, zal in dit deel niet worden gebruikt. De schepen uitgerust door de admiraliteitscolleges, inclusief gehuurde schepen, worden daarom als oorlogsvloot aangemerkt.

## @H@\<1 VRIJHEIDSSTRIJD, ORGANISATIE EN OPERATIONEEL OPTREDEN\>@/h@

In de Republiek vormde de oorlogsvloot een politiek machtsmiddel en een instrument voor het veiligheidsbeleid. Dus we moeten allereerst weten wie het maritieme veiligheidsbeleid formuleerde en wie het bevoegd gezag over de oorlogsvloot had. Andere belangrijke vragen zijn: hoe werd de oorlogsvloot gefinancierd; wie voerde het beleid uit; wat waren de taken en hoe werd de vloot ingezet? En ten slotte: wat was het operationeel optreden van de vloot? Omdat deze zaken een lange aanloop kende – pas met het Provisioneel Reglement van 1597 kwam er min of meer een vaste structuur – zal met de eerste drie decennia van vrijheidsstrijd tegen de Spaanse overheerser worden begonnen, waarna de overige thema’s aan bod komen.[^21]

## Opstand en vrijheidsstrijd

Het gistte al langer in de zeventien gewesten van de Lage Landen, het gebied dat grofweg het huidige Luxemburg, België en Nederland omvatte. Het volk morde over de lage levensstandaard door economische malaise, de elite verzette zich tegen het centralistische optreden van het landsheerlijke (het Habsburgse of Spaanse) gezag in Brussel en er bestond een diepgaande religieuze onrust. De vrijheidsstrijd die in 1568 onder leiding van Willem van Oranje (1533-1584) tegen het Habsburgs gezag uitbrak, het begin van de Tachtigjarige Oorlog (1568-1648), had het karakter van een burgeroorlog. Eerst nogal irregulier door de Watergeuzen in het noorden en in Holland, later, nadat de opstandelingen in 1572 vaste voet aan de grond kregen, meer regulier, waarbij het zwaartepunt van de strijd naar de Scheldedelta verschoof. Dit duurde tot en met de Pacificatie van Gent in 1576, die een tijdelijk eind maakte aan de burgeroorlog. Met de Unies van Atrecht en Utrecht in 1579 werd de definitieve scheuring tussen noord en zuid ingezet.

![Detail van kaart wert wertw ertw](04b-1.4b_Lumey.jpg)
![twrt ertyer tyerty erty ert](04c-1.4c_Boisot.jpg)

#### Beleid

Als stadhouder was Willem van Oranje de representant van landsheer Filips II in Holland en Zeeland. In die hoedanigheid was hij tevens admiraal met het recht om gewapende schepen uit te rusten. De Watergeuzen waren een soort privévloot van Willem van Oranje, die optraden tegen het in de ogen van de opstandelingen onrechtmatig handelen van de hertog van Alva, de landvoogd die in opdracht van Filips II sinds 1566 in de Lage Landen orde op zaken moest stellen.[^22]

Bij de vergadering van Statenvergadering van Dordrecht (juli 1572) van de Oranjegezinde gebieden om de strijd te coördineren, ontboden de Staten de Watergeuzen en ze benoemden Willem van Oranje tot admiraal over de gebieden die zich bij de Opstand hadden aangesloten. In die hoedanigheid heeft hij tot zijn dood in 1584 het maritieme veiligheidsbeleid bepaald: hoeveel oorlogsschepen moesten voor welke taak en door wie worden uitgerust. Oranje werd voor militaire zaken terzijde gestaan door een adviesraad, bestaande uit leden van het gewestelijk bestuur dat na de verovering van Middelburg (23 februari 1574) en het ontzet van Leiden (3 oktober 1574) in Zeeland en het Zuiderkwartier van Holland tot stand kwam. Zij financierden immers de oorlog en wie betaalt, die bepaalt. Later werd Oranje door een centrale Raad ter Admiraliteit met vertegenwoordigers uit elk gewest bijgestaan.[^23]

Na de moord op Willem van Oranje in 1584 ging het oppergezag over de zeezaken (de oorlogsvloot) over op de Raad van State, een adviescollege voor de landsheer en later de Staten-Generaal. In december 1587 namen de Staten-Generaal het oppergezag over de oorlogsvloot over en op 23 mei 1588 delegeerden ze deze bevoegdheid aan Maurits van Nassau (1567-1625), een zoon van Willem van Oranje, door hem tot admiraal-generaal te benoemen.[^24] Onder zijn leiding kwam in januari 1589 de Ordre op de Beveiliging der Zee tot stand om tot een vaste oorlogsvloot te komen van veertien kustschepen voor de kust van Vlaanderen, vijftien kruisers op de Noordzee en acht konvooiers, gefinancierd uit de convooien en licenten (in- en uitvoer heffingen op de handel). Deze Ordre heeft jaren standgehouden.[^25]

Een jaar nadat Maurits tot admiraal-generaal was aangesteld en kort na de Ordre van 1589 riepen de Staten-Generaal in april 1589 een adviesraad voor de oorlogsvloot in het leven, om tot meer samenwerking te komen. Dit College van Superintendentie zou uit zes personen bestaan: drie uit Holland, twee uit Zeeland en één uit Friesland.[^26] Met name door de afwezigheid van de Zeeuwen, die het College als een inbreuk op de Zeeuwse soevereiniteit zagen, heeft het College nooit naar behoren gefunctioneerd. Op 1 januari 1594 werd het College dan ook opgeheven, maar hiermee waren de problemen over de zeezaken nog niet opgelost. Zo bestond tussen Zeeland en Holland een diepgeworteld geschil over de inning van de licenten, in die jaren een belangrijke inkomstenbron van de admiraliteitscolleges.[^27] De spanningen liepen zo hoog op dat alle onderhandelingen werden opgeschort, ook die over een nieuwe Ordre op de Beveiliging der Zee. Uiteindelijk lukte het Maurits om in de zomer van 1597 tussen Holland en Zeeland een compromis te sluiten: het Provisioneel Accoord. Dit maakte de weg vrij om tot, zoals later bleek, een definitieve Ordre voor de admiraliteitscolleges te komen.

#### Middelen

De Watergeuzen bedropen zich met plunderingen op zee en land. Sinds 1572 ontfermden burgemeesters in de Oranjegezinde steden zich over de oorlogsuitgaven. Aan inkomsten waren er allereerst de licenten, vrijgeleiden om tegen betaling met de vijand te mogen handelen. De verkoop van buitgoederen en oorlogsschat­tingen vormde een tweede inkomstenbron. Verder leenden de Oranjegezinden geld van burgers, vaak vrijwillig, soms onder dwang. Tenslotte waren er nog de geconfisqueerde bezittingen van de Katholieke Kerk.[^28]

Binnen een jaar kwamen er gewestelijke administraties voor de oorlogsuitgaven en werden de lokale boekhoudingen opgeheven. Ook ontstonden de eerste ‘gemene middelen’, belastingen om de oorlogsinspanningen te financieren, waaronder de convooien en licenten. De convooien vormden een belasting op de overzeese handel, terwijl de licenten de handel met de vijand in de Lage Landen belastten.[^29]

Met de Unie van Utrecht (1579) viel de oorlog onder de Generaliteit. Financieel was er echter weinig gemeenschappelijks; dat was vooral een gewestelijke aangelegenheid. Wel werden de convooien en licenten ten behoeve van de oorlogsvloot op grond van een uniforme tarieflijst geïnd. En verder werden de inkomsten en uitgaven betreffende de oorlogsvloot uit de gewestelijke administraties gelicht en vanaf januari 1586 in aparte ‘rekeningen te water’ door de ontvangers-generaal van de admiraliteitscolleges verantwoord, waardoor de admiraliteitscolleges en daarmee de oorlogsvloot financieel autonoom werden.[^30]

#### Uitvoering

Formeel lag de uitvoering van de oorlog ter zee (eigenlijk te water) bij de admiraal, later, zeg na 1585, de stadhouder als admiraal-generaal. In de praktijk werd het beleid door enkele, door Willem van Oranje aangestelde admiralen, uitgevoerd. Tijdens de Statenvergadering van Dordrecht (juli 1572) werden hun commissies weer ingetrokken. Gouverneurs, benoemd door Oranje, namen de uitvoering van de zeezaken over: in het Noorderkwartier van Holland Diederik van Sonoy, in het Hollands Zuiderkwartier Willem van der Marck, heer van Lumey, in Vlissingen Charles de Boisot, in Veere Johan Junius en in Zierikzee Arent van Dorp.[^31] 
![Detail van kaart wert wertw ertw](04b-1.4b_Lumey.jpg)
![twrt ertyer tyerty erty ert](04c-1.4c_Boisot.jpg)

Zoals gezegd, met de verovering van Middelburg en het ontzet van Leiden kwamen er gewestelijke besturen, vertegenwoordigd in de Staten van Holland en de Staten van Zeeland. Het dagelijks bestuur werd gevormd door Gecommitteerde Raden. Zij waren tevens Raden ter Admiraliteit, belast met de uitvoering van de besluiten van Oranje. Zij rustten de oorlogsschepen uit en monsterden het scheepsvolk. Ter financiering inden de Raden de convooien en licenten en spraken zij recht over smokkelhandel, buitgoederen en misdrijven begaan door het scheepsvolk.[^32] Er kwamen drie ressorten (regio’s)s, ieder met een eigen admiraliteitscollege. In het Noorderkwartier voerde gouverneur Sonoy het opperbevel over de oorlogsvloot, bijgestaan door het in 1573 opgerichte College van Gecommitteerde Raden.[^33] In het Zuiderkwartier ontstond uit Gecommitteerde Raden in 1575 een afdeling ‘op het stuk van de admiraliteit’, in 1581 bestaande uit admiraal Arent van Duvenvoorde, Willem van Goedereede en Job van Ruwen. De rechtspraak, aangeduid met Prijzenhof, een naam die verwijst naar buit- of prijsgemaakte schepen, viel onder het Hof van Holland. In Zeeland waren Gecommitteerde Raden belast met het zeewezen, inclusief de rechtspraak.[^34]

In februari 1586 kwam er een nieuwe instructie en kwamen er vier admiraliteitscolleges: in het Noorderkwartier in Amsterdam en Hoorn/Enkhuizen, in het Zuiderkwartier ‘op de Maze’ in Rotterdam, en in Zeeland te Middelburg. Op termijn zou elk college bestaan uit zeven Raden ter Admiraliteit, ondersteund door een secretaris, een advocaat-fiscaal (jurist) en een equipagemeester. Nieuw was de ontvanger-generaal voor de administratie te water. In 1597 kwam er de nieuwe instructie die tot het eind van de Republiek heeft gefunctioneerd.[^35]

#### Operaties

In het voorjaar van 1568 probeerde Lodewijk van Nassau (1538-1574), een jongere broer van Willem van Oranje, zich meester te maken van Groningen. Enkele schepen op de Eems, (later) aangeduid als die van de Watergeuzen, verleenden logistieke ondersteuning, terwijl ze ook jacht maakten op Hollandse schepen. Een Hollandse vloot onder leiding van viceadmiraal François Florisz van Boshuizen werd tijdens de Zeeslag op de Eems (10-11 juli 1568) door de Watergeuzen van Jan Abels verslagen. Kort daarop leed het leger van Lodewijk van Nassau bij Jemmingen (het tegenwoordige Jemgun, Oost-Friesland) een nederlaag tegen een Habsburgs leger. De Watergeuzen vielen uiteen en werden onsamenhangende groepen vrijbuiters. Een jaar later wist Adrien de Bergues, heer van Dolhain, de Watergeuzen weer te verenigen en een rijke vloot van Hollandse graanschepen in het Vlie, het water tussen Vlieland en Terschelling, te nemen. Als reactie rustten Hoorn, Enkhuizen en Amsterdam, steden die (nog) trouw waren aan het centrale Habsburg gezag, een krachtige vloot uit om begin 1570 jacht op de Watergeuzen te maken. Willem van Oranje plaatste vervolgens de Watergeuzen onder commando van Gislain de Fiennes, heer van Lumbres. Zijn vloot groeide uit tot ruim dertig schepen. Er volgde in de winter van 1570 en het voorjaar van 1571 een serie succesvolle strooptochten, landgangen genaamd, waarbij vooral het Noord-Hollandse platteland te lijden had. Een Hollandse vloot onder François van Boshuizen versloeg in mei 1571 voor Emden de Watergeuzen. Het restant week uit naar Dover, van waaruit ze jacht op Nederlandse koopvaarders maakten. Na onenigheid met Willem van der Marck, heer van Lumey, werd Lumbres opgevolgd door Lumey. In het voorjaar van 1572 dwong Elizabeth I, koningin van Engeland en Ierland van 1558 tot 1603, de Watergeuzen de veilige Engelse havens te verlaten, omdat ze een betere relatie met Spanje wilde. Min of meer bij toeval raakten de Watergeuzen van Lumey verzeild bij Den Briel, waar slechts een klein garnizoen was gelegerd. Op 1 april braken ze door de Noordpoort en rekenden ze snel af met de Habsburgse troepen. Dit was een keerpunt, omdat Den Briel de eerste Hollandse stad was die naar de Opstand overging.[^36]

![Detail van kaart wert wertw ertw](04b-1.4b_Lumey.jpg)
![twrt ertyer tyerty erty ert](04c-1.4c_Boisot.jpg)

Nadat in de loop van april en mei Vlissingen, Veere en Enkhuizen de zijde van Willem van Oranje hadden gekozen, terwijl belangrijke steden als Antwerpen, Middelburg en Amsterdam loyaal bleven aan het Habsburgs gezag, kreeg de strijd een meer regulier karakter waarbij de opstandelingen Rijn, Schelde en Zuiderzee blokkeerden. Onwetend van de veranderingen in de Lage Landen ankerde op 16 juni 1572 een grote Spaanse vloot met troepenversterkingen onder bevel van Juan de la Cerda, hertog van Medinaceli, bij Blankenberge. Toen de Spanjaarden vervolgens het belegerde Middelburg wilden versterken, probeerde de Vlissingse admiraal Ewout Pietersz, alias Worst, dit tevergeefs te verhinderen bij fort Rammekens.[^37] De Slag op het Haarlemmermeer van 26 mei 1573 waarbij een Amsterdamse vloot de geuzenvloot van Marinus Brand versloeg, bezegelde het lot van het belegerde Haarlem, dat kort daarna door de Spanjaarden werd ingenomen. Niet veel later versloeg een Noord-Hollandse vloot onder leiding van Cornelis Dirksz bij de Slag op de Zuiderzee (11 oktober 1573) de loyalistische (Spaansgezinde) vloot van Maximiliaan van Hénin-Liétard, graaf van Boussu of Bossu, waardoor de opstandelingen hun greep op Amsterdam versterkten. Begin 1574 ondernamen de loyalisten een ultieme poging om het belegerde Middelburg te ontzetten. De Slag bij Reimerswaal (29 januari 1574) leidde tot de overgave van Middelburg aan Oranje. Tenslotte wist een Zeeuwse vloot onder leiding van Lodewijk (Louis) van Boisot (c. 1530-1576) begin oktober 1574 het belegerde Leiden te ontzetten.

![Detail van kaart wert wertw ertw](04b-1.4b_Lumey.jpg)

![twrt ertyer tyerty erty ert](04c-1.4c_Boisot.jpg)

Naast de strijd om territorium woedde er op en rond de Schelde ook een economische oorlog. Vanuit Vlissingen probeerden de opstandelingen het scheepvaartverkeer van en naar Antwerpen te controleren, de belangrijkste handelsmetropool van de Lage Landen, om de vijand strategisch en tactisch te treffen. Door een blokkade hoopte men de Scheldestad tot overgave te dwingen, maar zonder een daadwerkelijke belegering zou dit niet lukken. Door toch een select aantal goederen tegen betaling door te laten, vloeiden de inkomsten uit deze licenten in de oorlogskas van de opstandelingen. Het gevolg was dat veel neutrale, vooral Engelse, schepen op verdenking van het niet betalen van de licenten werden geconfisqueerd. Met de Pacificatie van Gent (8 november 1576) kwam er tijdelijk een einde aan de burgeroorlog. De oorlogsschepen werden afgedankt en de rust keerde terug in de Lage Landen. De problemen tussen opstandelingen en loyalisten waren echter allerminst voorbij.

Met de Unies van Atrecht en Utrecht barstte in 1579 de burgeroorlog weer in alle hevigheid los, waardoor de Lage Landen definitief scheurden. De strijd te water bleef echter kleinschalig en de opstandelingen hanteerde kaapvaart met een veel grotere voorzichtigheid dan in de jaren 1572-1576 om minder schade aan de handel toe te brengen. Belangrijke handelscentra als Antwerpen, Middelburg en Amsterdam stonden nu aan de zijde van Oranje en de omvangrijke handel met de vijand ging gewoon door. Pas met het beleg van Antwerpen vanaf 1583 door het leger van Alexander Farnese, de hertog van Parma, sloeg de sfeer om. Tijdens het beleg was de handel met de Habsburgse gebieden verboden. De Schelde was afgesloten en een Oranjegezinde vloot sloot de vijandelijke Vlaamse havens af. Maar het lukte niet Antwerpen te ontzetten en op 17 augustus 1585 gaf de Scheldestad zich over. De scheiding tussen noord en zuid was bezegeld.

## Bevoegd gezag en beleid

De Republiek, voortgekomen uit de Unie van Utrecht, bestond uit acht soevereine gewesten die wat defensie betreft samenwerkten in de Staten-Generaal. Voor belangrijke zaken lieten de Staten-Generaal zich adviseren. Voor de zeezaken kwamen er twee adviesorganen: de Raad van State die voor het meer algemeen belang via een Staat van Oorlog fondsen in de vorm van subsidies ter beschikking kon stellen en het Haags Besogne dat via de Ordre op de Beveiliging der Zee de besteding van de convooien en licenten regelde.[^38]

#### Raad van State

In de Raad van State waren alle gewesten vertegenwoordigd. Eén van de taken van de Raad was om via een Generale Petitie aan de Staten-Generaal kenbaar te maken wat de voornaamste financiële verplichtingen van de Unie het komende jaar waren. Het was een algemeen beleidsvoor­nemen: een lijst met wensen die jaar in jaar uit een zekere constante vertoonde en die doorgaans met de landsverdediging te maken had. Op basis hiervan stelde de Raad de Staat van Oorlog op met de lopende verplichtingen van de (land)oorlog. Hierin stond bovendien welke uitgaven tot last van welk gewest kwamen. En wat ooit was goedgekeurd, moest maar niet meer worden veranderd.[^39]

Nadat de Staten-Generaal de Generale Petitie en de Staat van Oorlog hadden geaccepteerd, werden ze ter goedkeuring naar de afzonderlijke gewesten gezonden. Als soevereine gewesten hadden zij het laatste woord. Vervolgens werden de goedgekeurde lasten volgens een vaste verdeelsleutel, de Quote genaamd, over de gewesten verdeeld. Ten slotte gingen de gewestelijke ontvangers-generaal, buiten de kas van Generaliteit om, tot betaling van de subsidies over, althans dat was de bedoeling.[^40]

#### Haags Besogne

Tegen de zomer van 1597 kwam tussen Holland en Zeeland het Provisioneel Accoord tot stand. Dit maakte de weg vrij om tot een nieuwe instructie voor de admiraliteitscolleges te komen. Twee keer per jaar kwamen de admiraliteitscolleges, de stadhouder als admiraal-generaal en een afvaardiging van de Staten-Generaal bijeen, die ‘het beleydt van den oorloge te Waater, sal hebben te procedeeren’. Zij bepaalden hoeveel oorlogsschepen, zowel eigen als gehuurde schepen, voor welke taak moest worden uitrusten. In de Ordre op de Beveilinge der Zee werden de bestedingen van de convooien en licenten vastgesteld. Het ging hierbij om de verdeling over de admiraliteitscolleges van: 1) de wachtschepen ter verdediging van de zeegaten; 2) de schepen voor de logistieke ondersteuning van het leger; 3) de kustschepen voor de vloot om de vijandelijke Vlaamse kust af te sluiten (tot 1648); 4) de eventuele kruiseskaders om jacht op doorgebroken vijandelijke schepen te maken; 5) de konvooischepen ter bescherming van visserij en koopvaardij.[^41]

In het Haags Besogne met de afgevaardigden van de vijf admiraliteitscolleges waren drie machtsblokken te onderscheiden. Allereerst kan worden genoemd de stadhouder als admiraal-generaal. In de winter van 1687-1688 wist Willem III bijvoorbeeld zijn plannen voor een expeditie naar Engeland voor zijn dynastieke ambities via het Haags Besogne te realiseren. Op 13 juli 1688 gingen de Staten-Generaal akkoord en in het najaar liep de expeditievloot uit.[^42]

Een tweede machtsfactor was de Commissie tot de Zeezaken van de Staten van Holland. Via deze gewestelijke commissie drukte bijvoorbeeld Johan de Witt, raadpensionaris van 1653 tot 1672, bij afwezigheid van de admiraal-generaal (na het overlijden van Willem II op 6 november 1650 was geen nieuwe stadhouder benoemd) zijn stempel op het beleid. In augustus 1652 werd De Witt voorzitter van de Commissie tot de Zeezaken en in oktober besloten de Staten-Generaal tot de bouw van dertig grote oorlogsschepen ter beveiliging van de economische belangen. Ook zorgde hij voor een strakker toezicht op de oorlogsvloot en wilde hij de autonomie van de admiraliteitscolleges inperken. Alle goede voornemens ten spijt kon de matig uitgeruste Nederlandse vloot na de zeeslag bij Nieuwpoort (12-13 juni 1653) niet beletten dat de Engelse vloot over de Noordzee heerste.[^43]

De Zeeuwen vormden een derde machtsblok. De lijnen in Zeeland waren kort omdat Gecommitteerde Raden tevens Raden ter Admiraliteit waren, waardoor een aparte commissie voor de zeezaken niet nodig was. Zo wisten de Zeeuwse afgevaardigden de Staten-Generaal over te halen tot een grote vlootexpeditie naar Brazilië, sinds 1630 deels in Nederlands bezit en met belangrijke Zeeuwse belangen. In 1647 vertrok onder commando van Witte Cornelisz de With een expeditievloot van twaalf oorlogsschepen en 28 transportschepen met circa 6.000 militairen naar Brazilië. Tegen 1650 waren er twintig oorlogsschepen in Braziliaanse wateren actief.[^44]

De Republiek is nooit een eenheidsstaat geweest, maar een bondgenootschap van soevereine gewesten, waarbij gemeenschappelijke belangen vaak samengingen met gewestelijke belangen, maar soms ook niet. Illustratief is de Zeeuwse expeditie naar Suriname en Virginia in 1667 om de Zeeuwse handelsbelangen in de Atlantische wereld te versterken. Op 30 december 1666 voer ‘capiteijn commandeur’ Abraham Crijnssen met drie fregatten, een jacht, een fluitschip, een hoeker en een snauw richting Suriname uit. Dit was een ‘particuliere’ Zeeuwse oorlogsvloot die uitvoer zonder bemoeienis van het Haags Besogne, de Raad van State of de Staten-Generaal.[^45]

## Middelen

De financiering van de oorlogsvloot bestond uit twee delen. Voor de meer gemeenschappelijke operaties waren er de subsidies, toegekend door de Staten-Generaal en te betalen door de gewesten. Voor de regionale belangen beschikten de admiraliteitscolleges over eigen middelen. De eigen inkomsten lagen net iets hoger dan de subsidies. Leningen speelden een kleine rol bij de financiering van de oorlogsvloot. Beide financieringsvormen kenden vele verschillende potjes (zie tabel 1 en 2).

<table>
<colgroup>
<col style="width: 15%" />
<col style="width: 18%" />
<col style="width: 15%" />
<col style="width: 16%" />
<col style="width: 15%" />
<col style="width: 17%" />
<col style="width: 1%" />
</colgroup>
<thead>
<tr class="header">
<th> </th>
<th colspan="2">Inkomsten</th>
<th>Subsidies</th>
<th>Leningen</th>
<th colspan="2">Totaal</th>
</tr>
</thead>
<tbody>
<tr class="odd">
<td></td>
<td>Convooien en<br />
licenten</td>
<td>Overig</td>
<td colspan="3"> </td>
<td></td>
</tr>
<tr class="even">
<td>1681-1690</td>
<td>25.984.333</td>
<td>3.832.680</td>
<td>11.095.404</td>
<td>1.600</td>
<td>40.914.018</td>
<td></td>
</tr>
<tr class="odd">
<td>1691-1700</td>
<td>35.469.963</td>
<td>7.215.513</td>
<td>42.013.406</td>
<td>1.526.000</td>
<td>86.224.880</td>
<td></td>
</tr>
<tr class="even">
<td>1701-1710</td>
<td>28.031.419</td>
<td>6.812.420</td>
<td>30.388.084</td>
<td>1.632.000</td>
<td>66.863.923</td>
<td></td>
</tr>
<tr class="odd">
<td>1711-1720</td>
<td>25.749.613</td>
<td>6.751.871</td>
<td>5.961.254</td>
<td>2.575.900</td>
<td>41.038.637</td>
<td></td>
</tr>
<tr class="even">
<td>1721-1730</td>
<td>24.540.210</td>
<td>6.970.847</td>
<td>5.667.806</td>
<td>2.388.200</td>
<td>39.567.064</td>
<td></td>
</tr>
<tr class="odd">
<td>1731-1740</td>
<td>21.008.180</td>
<td>6.782.144</td>
<td>1.740.287</td>
<td>834.648</td>
<td>30.365.259</td>
<td></td>
</tr>
<tr class="even">
<td>1741-1750</td>
<td>20.125.342</td>
<td>5.916.495</td>
<td>11.457.530</td>
<td>3.067.400</td>
<td>40.566.765</td>
<td></td>
</tr>
<tr class="odd">
<td>1751-1760</td>
<td>19.616.071</td>
<td>5.962.259</td>
<td>11.624.247</td>
<td>1.894.982</td>
<td>39.097.559</td>
<td></td>
</tr>
<tr class="even">
<td>1761-1770</td>
<td>20.894.705</td>
<td>6.342.766</td>
<td>13.921.265</td>
<td>165.600</td>
<td>41.324.337</td>
<td></td>
</tr>
<tr class="odd">
<td>1771-1780</td>
<td>17.415.438</td>
<td>5.662.414</td>
<td>13.726.040</td>
<td>815.278</td>
<td>37.619.168</td>
<td></td>
</tr>
<tr class="even">
<td>1781-1790</td>
<td>16.341.551</td>
<td>7.604.529</td>
<td>73.457.207</td>
<td>6.898.177</td>
<td>104.301.466</td>
<td></td>
</tr>
<tr class="odd">
<td>1791-1794</td>
<td>6.250.761</td>
<td>2.398.569</td>
<td>14.462.541</td>
<td>396.500</td>
<td>23.508.372</td>
<td></td>
</tr>
<tr class="even">
<td>Totaal</td>
<td>261.427.586</td>
<td>72.252.507</td>
<td>235.515.071</td>
<td>22.196.285</td>
<td>591.391.448</td>
<td></td>
</tr>
<tr class="odd">
<td>Gem. per jaar</td>
<td>2.293.224</td>
<td>633.794</td>
<td>2.065.922</td>
<td>194.704</td>
<td>5.187.644</td>
<td></td>
</tr>
</tbody>
</table>

*  
Tabel 1: Besteedbare gelden van de gezamenlijke admiraliteitscolleges, 1681-1794 (gulden).*[^46]

<span class="mark">  
</span>

| Inkomsten                 | Gulden     |
|---------------------------|------------|
| Convooien en licenten     | 4.382.000  |
| Derde Verhoging           | 1.103.500  |
| VOC                       | 594.500    |
| Last- en Veilgeld         | 4.867.300  |
| Subsidies                 | 7.000.000  |
| Niet nader gespecificeerd | 3.000.000  |
| Totaal                    | 20.947.300 |

*  
Tabel 2: Financiering van de oorlogsvloot tijdens de Eerste Engelse Oorlog, 1652-1654 (gulden).*[^47]

#### De convooien en licenten

De eigen inkomsten van de admiraliteitscolleges worden vaak aangeduid met convooien en licenten, maar het was eigenlijk een conglomeraat van retributies (heffingen) waarvoor een tegenprestatie moest worden geleverd, zoals het beschermen van de koopvaardij of de vissersvloot. Ter financiering van de oorlogsschepen werd vanaf het begin van de Opstand een licent- of verlofgeld geheven, waarmee tegen betaling mocht worden gehandeld met de vijand in bepaalde gepermitteerde goederen. Na het eind van de strijd tegen de koning van Spanje in 1648 belastten de licenten de handel met de Zuidelijke Nederlanden over de Schelde. In Holland hief het gewest ter bescherming van visserij en handelsvaart convooigeld. Dit groeide uit tot een algemene heffing op de handel met het buitenland, exclusief de Zuidelijke Nederlanden. De admiraliteitscolleges inden de convooien en licenten in hun resort over de waarde van de lading, gebaseerd op de tarieflijsten van de Staten-Generaal.[^48]

#### Subsidies

Vanaf 1599 bleken de convooien en licenten onvoldoende om alle taken van de oorlogsvloot te financieren. In zogenaamde Extra-Ordinaris Petities vroeg de Raad van State de Staten-Generaal de admiraliteitscolleges met subsidies voor duidelijk omschreven taken financieel te ondersteunen. Om dit advies te kunnen geven, had de Raad van State een aparte Commissie tot de Zeezaken die de Staat van Oorlog ter Zee opstelde. Daarin waren minutieus de behoeften uitgewerkt, de kosten en hoeveel elk gewest, volgens de gebruikelijke verdeelsleutel, moest betalen (zie tabel 3). Nadat de gewesten de Staat van Oorlog ter Zee hadden goedgekeurd, werden deze voornemens doorgaans vele jaren achtereen herhaald. Hierdoor zijn er maar enkele Staten van Oorlog ter Zee opgesteld.[^51] Tabel 3 geeft de Staat van Oorlog ter Zee van 1629, waarbij de gewesten de gage en de kost­penningen (vergoeding voor de voeding) voor de blokkadevloot subsidiëren met een maandelijks bedrag van ruim ƒ82.000.

|              | Bedrag |     | Schepen |      |           |         |                  |           |        |     |
|--------------|--------|-----|---------|------|-----------|---------|------------------|-----------|--------|-----|
|              | Gulden | %   |         | Maze | Amsterdam | Zeeland | Noorder-kwartier | Friesland | Totaal |     |
| Gelderland   | 3.572  | 4   |         | 2    |           |         |                  |           | 2,0    |     |
| Holland      | 48.028 | 58  |         | 7    | 20        |         |                  |           | 27,0   |     |
| Zeeland      | 7.564  | 9   |         |      |           | 3,5     |                  |           | 3,5    |     |
| Utrecht      | 4.802  | 6   |         |      |           | 2,5     |                  |           | 2,5    |     |
| Friesland    | 9.606  | 12  |         |      | 5         |         |                  |           | 5,0    |     |
| Overijssel   | 1.891  | 2   |         |      | 1         |         |                  |           | 1,0    |     |
| Groningen    | 4.803  | 6   |         |      |           | 3,0     |                  |           | 3,0    |     |
| Generaliteit | 2.101  | 3   |         |      |           |         |                  |           |        |     |
| Totaal       | 82.367 | 100 |         | 9    | 26        | 9,0     |                  |           | 44,0   |     |

*  
Tabel 3: Verdeling van ƒ82.367 per maand in de Staat van Oorlog ter Zee van 1629 (gulden)*.[^52]

Het voordeel van de subsidies was dat de Staten-Generaal het gemeenschappelijk belang buiten de admiraliteitscolleges om financierden, die meer lokale belangen behartigden. Het nadeel was dat de oorlogsvloot afhankelijk was van de subsidiebetalingen door de gewesten, waarbij met name de landgewesten vaak verstek lieten gaan. Tegen 1635 waren de achterstanden opgelopen tot circa vijf miljoen gulden. Rond 1700 bedroegen ze tien miljoen gulden, om tegen het eind van de achttiende eeuw te zijn verdubbeld tot twintig miljoen gulden. Met name het Admiraliteitscollege op de Maze zou hiervan de dupe worden, vanwege het relatief grote aandeel dat de landgewesten aan dit college dienden te betalen. Maar omdat de Republiek uit een unie van soevereine gewesten bestond, konden de betalingen niet worden afgedwongen.[^53]

#### Leningen

Het aangaan van leningen vormde een laatste mogelijkheid voor de admiraliteitscolleges om aan geld te komen. Er dient een onderscheid gemaakt te worden tussen rentedragende leningen, waarvoor toestemming van de Staten-Generaal nodig was, en niet-rentedragende verplichtingen waarvoor dat niet nodig was. Onder niet-rentedragende verplichtingen vielen de nog niet uitbetaalde rekeningen van leveranciers en kapiteins en gages van zeevarenden, zoals de zogenaamde kostpenningen aan de kapiteins die hierna worden uitgelegd. Na het eind van de Spaanse Successieoorlog (1702-1713) hadden de Hollandse admiraliteitscolleges in 1715 voor bijna elf miljoen gulden aan onbetaalde rekeningen liggen, ongeveer vijf keer de jaarlijkse inkomsten. Rentedragende leningen gingen pas in de achttiende eeuw een rol spelen vanwege het uitblijven van subsidiebetalingen. De gezamenlijke schuldenlast fluctueerde sterk, vooral als gevolg van uitgaven bij militaire operaties, zoals na de Franse inval in 1747 en de Vierde Engelse Oorlog (1780-1784).[^54]

#### Besluit

In vergelijking met het Staatse leger werd de oorlogsvloot maar voor een klein deel door de gewesten gesubsidieerd. De oorlogsvloot had met de convooien en licenten een inkomstenbron die los stond van gewestelijke bemoeienissen. Het grote voordeel dat de vloot boven het leger had, was dat de convooien en licenten grotendeels buiten het besluitvormingsproces van de Generaliteit omgingen. Was door de Staten-Generaal één keer een tarieflijst vastgesteld, dan bleef deze jaren achtereen van kracht. Over deze middelen hoefde in Den Haag niet jaarlijks te worden gebakkeleid. De zwakte van de convooien en licenten was de afhankelijkheid daarvan van de handel. Terwijl in tijden van oorlog de oorlogsvloot de grootste behoefte aan geld had, stagneerde dan juist de handel en daalden dus de inkomsten aan convooien en licenten. Wel hebben de Staten-Generaal verschillende keren geprobeerd de inkomsten uit de convooien en licenten te verhogen, zoals in de jaren 1625-1639 en 1687-1690. Ten slotte was er in de jaren zeventig van de achttiende eeuw de discussie over vlootherstel of legeraugmentatie: moest het leger of de vloot worden versterkt? Dit leidde niet tot aanpassingen van de convooien en licenten, maar wel tot enkele belangrijke subsidies om de oorlogsvloot financieel te steunen, maar het was *too little, too late*. Tijdens de Vierde Engelse Oorlog was de Nederlandse oorlogsvloot geen partij voor de Royal Navy.[^55]

## De Raden ter Admiraliteit

Vijf admiraliteitscolleges – drie in Holland, één in Zeeland en één in Friesland – rustten de oorlogsvloot uit; het zogenaamd equiperen. Het Admiraliteitscollege op de Maze in Rotterdam was het oudste, opgericht in 1575, en gold als eerste onder zijn gelijken, dat ook het vlaggenschip uitrustte. Wanneer bijvoorbeeld de gezamenlijke admiraliteitscolleges met elkaar overlegden, was De Maze de spreekbuis. Rotterdam bekleedde ook het voorzitterschap van het Haags Besogne.[^56] Het Admiraliteitscollege te Middelburg was in 1586 opgericht en stond bekend als de Admiraliteit van Zeeland. In Zeeland waren Gecommitteerde Raden eveneens Raden ter Admiraliteit waardoor de zeezaken in Zeeland een sterk gewestelijk karakter hadden.[^57] Het Admiraliteitscollege van Friesland was pas in 1597 opgericht. Dit college heeft de minste activiteiten ontplooid en liet zijn deel in de equipage vaak aan Amsterdam over.[^58] De Admiraliteit van het Noorderkwartier was in 1586 opgericht en stond bekend als de Admiraliteit van West-Friesland of de Admiraliteit van het Hollands Noorderkwartier. Het college vergaderde driemaandelijks bij toerbeurt in Hoorn en Enkhuizen.[^59] Het Admiraliteitscollege van Amsterdam, opgericht in 1588, was veruit het belangrijkste.[^60]  

Het fundament van de admiraliteitscolleges was de Instructie van de Staten-Generaal van 13 augustus 1597, waarin de samenstelling, de taken en de bevoegdheden van de Raden ter Admiraliteit waren vastgelegd. Elke college had een resort (gebied) waar het de zeggenschap had over de rechtspraak, de inning der convooien en licenten, de zeezaken en het uitrusten van de oorlogsschepen. Het belang van de admiraliteitscolleges en daarmee het aandeel in de uitrusting van de oorlogsvloot was globaal: Amsterdam ½, Zeeland ¼, het Noorderkwartier, op de Maze en Friesland elk <sup>1</sup>/<sub>8</sub>.[^63]

Een admiraliteitscollege bestond uit een collegiaal bestuur van tien tot twaalf leden, benoemd door de Staten-Generaal op voordracht van de gewesten die zij vertegenwoordigden.[^64] De Raden kwamen uit de bestuurlijke elite van de Republiek. De helft of iets meer van de leden kwam uit het eigen gewest, aangevuld met bestuurders uit andere gewesten. De afvaardiging van zowel de ‘eigen’ leden als de buitenleden weerspiegelt de complexe bestuurlijke inrichting van de Republiek (zie tabel 4). Deze nogal ingewikkelde structuur zorgde er wel voor dat de gewesten van elkaars zeezaken op de hoogte waren en dat de landgewesten bij de oorlogsvloot betrokken waren. Sommige leden zaten voor het leven, anderen slechts enkele jaren. De invloed van de buitenleden wisselde nogal. Sommigen woonden slechts sporadisch vergaderingen bij, anderen namen juist actief deel.[^65]


| **Vanaf**           | Gewest     | Aantal | Zetelverdeling tussen kwartieren/standen                                                                                                                                                                                                                                                                                                             | Zittingstermijn                                                                                |
|---------------------|------------|--------|------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|------------------------------------------------------------------------------------------------|
|                     |            |        |                                                                                                                                                                                                                                                                                                                                                      |                                                                                                |
| **Op de Maze**      |            |        |                                                                                                                                                                                                                                                                                                                                                      |                                                                                                |
| 1597                | Gelderland | 1      | Beurtelings de kwartieren Nijmegen, Zutphen en de Veluwe                                                                                                                                                                                                                                                                                             | Drie jaar                                                                                      |
| 1597                | Holland    | 6/7    | Ridderschap, Dordrecht, Delft, Rotterdam, Gorinchem (vanaf 16251), Schiedam, Den Briel                                                                                                                                                                                                                                                               | Drie jaar (sinds 1622)                                                                         |
| 1597                | Zeeland    | 1      | Vlissingen                                                                                                                                                                                                                                                                                                                                           | Voor het leven                                                                                 |
| 1597                | Utrecht    | 1      | Beurtelings Ridderschap, Geëligeerden (kerkelijke afgevaardigden) en Utrecht voor de Steden                                                                                                                                                                                                                                                          | Zes jaar                                                                                       |
| 1627                | Overijssel | 1      | Beurtelings de Ridderschap namens de drie plattelandskwartieren en de drie steden in de volgorde Salland, Deventer, Twente, Kampen, Vollenhove en Zwolle                                                                                                                                                                                             | Drie jaar                                                                                      |
| 1644                | Friesland  | 1      | Oostergo, bij toerbeurt tussen de grietenijen, voor het eerst in 1669                                                                                                                                                                                                                                                                                | Drie jaar                                                                                      |
|                     |            |        |                                                                                                                                                                                                                                                                                                                                                      |                                                                                                |
| **Amsterdam**       |            |        |                                                                                                                                                                                                                                                                                                                                                      |                                                                                                |
| 1597                | Gelderland | 1      | Beurtelings de kwartieren Nijmegen, Zutphen en Veluwe                                                                                                                                                                                                                                                                                                | Drie jaar, later zes jaar                                                                      |
| 1597                | Holland    | 4/6    | Ridderschap (vanaf 1601), Haarlem (vanaf 1606), Leiden, Amsterdam, Gouda, Schiedam (tot 1601), Edam                                                                                                                                                                                                                                                  | Drie jaar. Lid Ridder­schap voor het leven                                                      |
| 1597                | Zeeland    | 1      | Middelburg                                                                                                                                                                                                                                                                                                                                           | Voor het leven                                                                                 |
| 1597                | Utrecht    | 1      | Beurtelings Ridderschap, Geëligeerden en Utrecht voor de Steden                                                                                                                                                                                                                                                                                      | Zes jaar                                                                                       |
| 1597                | Overijssel | 1      | Beurtelings de Ridderschap namens de drie plattelandskwartieren en de drie steden in de volgorde Salland, Deventer, Twente, Kampen, Vollenhove en Zwolle                                                                                                                                                                                             | Drie jaar                                                                                      |
| 1597                | Groningen  | 1      | Beurtelings Stad en Ommelanden. De zetel van de Ommelanden beurtelings voor de kwartieren Hunsingo, Fivelgo en Westerkwartier                                                                                                                                                                                                                        | Lid stad één jaar en lid Ommelanden twee jaar                                                  |
| 1606                | Friesland  | 1      | Beurtelings Zevenwolden en Steden                                                                                                                                                                                                                                                                                                                    | Drie jaar                                                                                      |
|                     |            |        |                                                                                                                                                                                                                                                                                                                                                      |                                                                                                |
| **Zeeland**         |            |        |                                                                                                                                                                                                                                                                                                                                                      |                                                                                                |
| 1597                | Zeeland    | 6/7    | De zeven (in stadhouderloze tijdvakken zes) leden van Gecommitteerde Raden (het verschil is de vertegenwoordiger van Eerste Edele/stadhouder)                                                                                                                                                                                                        | Voor het leven                                                                                 |
| 1597                | Holland    | 2      | Eén zetel permanent voor Amsterdam. De andere zetel beurtelings voor Dordrecht, Delft en Rotterdam                                                                                                                                                                                                                                                   | Het Amsterdamse lid voor het leven. De overige leden voor zeven jaar                           |
| 1597                | Utrecht    | 1      | Beurtelings Ridderschap, Geëligeerden en Utrecht voor de Steden                                                                                                                                                                                                                                                                                      | Voor zeven jaar                                                                                |
|                     |            |        |                                                                                                                                                                                                                                                                                                                                                      |                                                                                                |
| **Noorderkwartier** |            |        |                                                                                                                                                                                                                                                                                                                                                      |                                                                                                |
| 1597                | Holland    | 6      | Amsterdam (vanaf 1625), Gorinchem (tot 1625)1, Alkmaar, Hoorn, Enkhuizen, Monnickendam en Medemblik ieder één zetel.                                                                                                                                                                                                                                 | Meeste Hollandse leden voor drie jaar; het Noorderkwartier twee jaar; Amsterdam voor het leven |
| 1597                | Zeeland    | 1      | Zierikzee (formeel vanaf 1711, daarvoor doorgaans al toebedeeld aan iemand uit die stad).                                                                                                                                                                                                                                                            | Het Zeeuwse lid voor het leven                                                                 |
| 1597                | Utrecht    | 1      | Beurtelings Ridderschap, Geëligeerden en de Steden. De zetel van de Steden voor Utrecht tot 1623, daarna beurtelings voor Amersfoort, Rhenen, Wijk bij Duurstede en Montfoort.                                                                                                                                                                       | Voor drie jaar                                                                                 |
| 1597                | Overijssel | 1      | Beurtelings de Ridderschap namens de drie plattelandskwartieren en de drie steden in de volgorde Salland, Deventer, Twente, Kampen, Vollenhove en Zwolle                                                                                                                                                                                             | Voor drie jaar                                                                                 |
| 1603                | Gelderland | 1      | Beurtelings ridderschap en steden van elk kwartier. De stedelijke zetel beurtelings voor Nijmegen, Tiel en Zaltbommel (kwartier Nijmegen), Zutphen, Doesburg, Doetinchem, Lochem en Groenlo (graaf­schap Zutphen; de stad Zutphen had vaker de beurt), Arnhem, Harderwijk, Wageningen, Hattem en Elburg (kwartier Veluwe; Arnhem had vaker de beurt). | Voor drie jaar                                                                                 |
| 1606                | Friesland  | 1      | Westergo, bij toerbeurt tussen de grietenijen (dorpen), voor het eerst in 1671                                                                                                                                                                                                                                                                       | Voor drie jaar                                                                                 |
|                     |            |        |                                                                                                                                                                                                                                                                                                                                                      |                                                                                                |
| **Friesland**       |            |        |                                                                                                                                                                                                                                                                                                                                                      |                                                                                                |
| 1597                | Friesland  | 4      | Één zetel per kwartier (Oostergo, Westergo, Zevenwolden en de Steden). Binnen de kwartieren bij toerbeurt tussen de grietenijen. De stedelijke zetel werd door de stadhouder begeven                                                                                                                                                                 | Eerst twee jaar, later drie jaar                                                               |
| 1597                | Holland    | 1      | Beurtelings tussen Schoonhoven en Purmerend                                                                                                                                                                                                                                                                                                          | Drie jaar                                                                                      |
| 1597                | Utrecht    | 1      | Beurtelings Ridderschap, Geëligeerden en de Steden. De zetel van de Steden voor Utrecht tot 1623, daarna beurtelings voor Amersfoort, Rhenen, Wijk bij Duurstede en Montfoort                                                                                                                                                                        | Zes jaar                                                                                       |
| 1597                | Groningen  | 2      | Stad en Ommelanden ieder één zetel. De zetel van de Ommelanden beurtelings voor de kwartieren Hunsingo, Fivelgo en Westerkwartier                                                                                                                                                                                                                    | Lid stad één, lid Omme­landen twee jaar                                                         |
| 1647                | Gelderland | 1      | Beurtelings ridderschap en steden van elk kwartier. De stedelijke zetel beurtelings voor Nijmegen, Tiel en Zaltbommel (kwartier Nijmegen), Zutphen, Doesburg, Doetinchem, Lochem en Groenlo (graafschap Zutphen; de stad Zutphen had vaker de beurt), Arnhem, Harderwijk, Wageningen, Hattem en Elburg (kwartier Veluwe; Arnhem had vaker de beurt)  | Één of anderhalf jaar                                                                          |
| 1647                | Overijssel | 1      | Beurtelings de Ridderschap namens de drie plattelandskwartieren en de drie steden in de volgorde Salland, Deventer, Twente, Kampen, Vollenhove en Zwolle                                                                                                                                                                                             | Drie jaar                                                                                      |

*Tabel 4: Samenstelling Raden ter Admiraliteit per admiraliteitscollege, 1597-1795.*[^66]

In Amsterdam vergaderden de Raden doorgaans viermaal in de week, dinsdag tot en met vrijdag vanaf tien uur zolang noodzakelijk was, hierbij terzijde gestaan door de secretaris of advocaat-fiscaal en het kantoorpersoneel. Het voorzitterschap rouleerde. Ze zaten aan een lange tafel, de president van de week aan het hoofd. Na het gebed en goedkeuring van de besluiten van de vorige vergadering werden de ingekomen stukken behandeld, de lopende zaken besproken en beslist of ze voor nader onderzoek naar een commissie (bijvoorbeeld die van de convooien en licenten) moesten worden verwezen. Na de rondvraag werden tot slot hogere en lagere functionarissen voor de balie in de zaal toegelaten om orders te ontvangen, bepaalde kwesties toe te lichten of eigen problemen naar voren te brengen. De Raden namen het hoger personeel aan, zoals de advocaat-fiscaal en de ontvanger-generaal, de vlagofficieren en de commandanten. In oorlogsjaren werd er vaker vergaderd, ook gedurende de weekenden. Was een Raad lid van een van de commissies, dan waren er extra vergaderingen. De Raden van de commissie tot de equipage waren belast met de koop, aanbesteding of huur van oorlogsschepen. Vertrekkende schepen werden uitgeleide gedaan en binnengelopen schepen werden op de rede bezocht. Het lijkt een groot aantal taken en verantwoordelijkheden, maar al met al vergde een lidmaatschap van een admiraliteitscollege, zelfs voor een actief lid, geen grote inspanning.[^67]

Gedurende de lange zeventiende eeuw van globaal 1590 tot 1713 bestond de zeemacht deels uit particuliere ondernemers in geweld (zie tabel 5). Deze zogenaamde kaapvaart, het nemen van handelsschepen om de vijand economisch te treffen en om met de verkoop van buitgoederen inkomsten voor de oorlogsschepen te genereren, mocht uitsluitend in tijden van oorlog plaatsvinden met toestemming van het bevoegd gezag, anders was het zeeroof. Kaapvaart kon zowel door oorlogsschepen als door particulieren worden gebezigd. Het tweede wordt ook wel commissievaart of ‘vaart ter vrije neringe’ genoemd. Door de Watergeuzen was de Nederlandse oorlogsvloot vanaf het begin diep geworteld in deze vorm van oorlogvoering.

|           | Conflict                | Commissies | Prijzen | Opbrengst  |
|-----------|-------------------------|------------|---------|------------|
| 1572-1609 | Opstand                 | ?          | 450     | 1.307.167  |
| 1621-1648 | Opstand                 | ?          | 1.400   | 55.000.000 |
| 1652-1654 | Eerste Engelse Oorlog   | ?          | 99      | 520.400    |
| 1664-1667 | Tweede Engelse Oorlog   | 35         | 573     | 4.316.700  |
| 1672-1678 | Hollandse Oorlog        | 274        | 1.119   | 10.893.326 |
| 1688-1697 | Negenjarige Oorlog      | 400-500    | 1.107   | 13.544.136 |
| 1702-1713 | Spaanse Successieoorlog | 623        | 1.759   | 22.747.762 |

*  
Tabel 5: Overzicht van de Nederlandse kaapvaart, 1572-1713 (gulden).*[^94]

Kaapvaart was een strak gereguleerd bedrijf. Het bevoegd gezag, zoals de Staten-Generaal, de gewestelijke Staten of de stadhouder, gaf de commissie (kaperbrief of goedkeuring) uit en de daarbij behorende instructie. In de praktijk verleenden de admiraliteitscolleges deze.[^95] Om misstanden tegen te gaan nam in de loop der tijd de regelgeving toe. Zo diende een aanvraag voor een kaperbrief vergezeld te gaan van een verklaring van goed gedrag. Om er voor te zorgen dat de kaperkapitein zich aan de instructie hield en om misdragingen op zee te voorkomen, dienden enige eerzame lieden borg voor hem te staan, tegen een bepaald bedrag. Bij overtreding kon de borgsom worden gevorderd. Bij het afhalen van de commissiebrief werd de kapitein door de Raden ter Admiraliteit beëdigd. Om zeeroof tegen te gaan dienden vlak voor vertrek de commissiebrief, de instructie en de orders van de rederij, waarbij doel en voornemen van de reis omschreven waren, te worden overlegd aan de advocaat-fiscaal.[^96]**  
**@i@\[\[\[21-1.27_Kaperschepen2185.jpg\]\]\]@/i@

Bij terugkeer in de thuishaven werd de prijs of neming ontladen. Functionarissen van de admiraliteit maakten een inventaris op en stelden de waarde van de prijs en de geconfisqueerde goederen vast. Het schip kreeg bewaking en de buitgoederen werden tijdelijk opgeslagen. De deurwaarder van het college liet vervolgens aanplakbiljetten ophangen om de publieke veiling van de buitgoederen aan te kondigen. De vendumeester verkocht de goederen bij opbod en legde hierover verantwoording af aan de ontvanger-generaal. Mocht later tijdens het proces voor het Prijzenhof vast komen te staan dat de kaping onrechtmatig was, dan werden de benadeelde reders en kooplieden van het genomen schip schadeloos gesteld uit de veilingopbrengst.[^97]



[^1]: Victor Enthoven schreef de inleiding en de paragrafen 1. ‘Vrijheidsstrijd, organisatie en operationele optreden’ en 2. ‘Oorlogsschepen, scheepsbouw en oorlogsvloot’. Marc van Alphen schreef paragraaf 3. ‘Zeevarenden op de oorlogsvloot’ en Remmelt Daalder schreef paragraaf 4. ‘Infrastructuur en veiligheid’. De drie genoemde auteurs zijn verantwoordelijk voor het besluit. Aan het begin van elke paragraaf is een bibliografische noot te vinden met de belangrijkste literatuur over die onderwerpen.

[^2]: A. Thysius, *Historia navalis, sive celeberrimorum præliorum, quæ mari ab antiquissimus temporibus usque ad pacem Hispanicam Batavi, Fœderatique Belgæ, ut plurimum victores gesserunt, luculenta descriptio* (Leiden 1657); J. van Lennep en J.H.W. Unger (ed.), *De werken van J. van den Vondel, 1664-1667* (Leiden 1892) 136; R.B. Prud’homme van Reine, *Schittering en schandaal. Biografie van Maerten en Cornelis Tromp* (Amsterdam 2001) 166; de webpagina Onze Taal, <https://onzetaal.nl/taaladvies/een-bezem-in-de-mast-voeren> (april 2017).

[^3]: Temple, *Observations*, Preface.

[^4]: Davids en Lucassen, *A Miracle Mirrored,* 1 e.v.

[^5]: Bartstra, *Vlootherstel*; Veenstra, *Tussen gewest en Generaliteit*, 99-105.

[^6]: Kernkamp, *Handel op den vijand*, II, 72 e.v.; Enthoven, *Zeeland*, 123-127.

[^7]: Thurkow, *De Westfriese Admiraliteit*.

[^8]: Tilly, *Coercion*; Bonney, *Economic System*.

[^9]: De Jonge, *Het Nederlandsche zeewezen* I, 358; De Boer, *Tromp en de armada*, 94.

[^10]: Bruijn, ‘Voeding op de Staatse Vloot’, 175-183; Enthoven, ‘Een eenvoudige maaltijd’, 143-155.

[^11]: Elias, *Schetsen* I, 118-120; Enthoven, ‘Mars en Mercurius’, 40-60.

[^12]: Bijl, *De Nederlandse convooidienst.*

[^13]: Verhees-Van Meer, *De Zeeuwse kaapvaart*; Francke,*‘Utiliteyt’*; Lunsford, *Piracy and Privateering.*

[^14]: Knaap e.a., *Oorlogen overzee*.

[^15]: Prud’homme van Reine, *Zeehelden*; Hellinga, *Zeehelden*; Van Gent en Paesie, *Zeeuwse* zeehelden; Rommelse, ‘Maritieme identiteit’; Lambert, *De zeemogendheden,* 195 e.v.

[^16]: Voor het concept continentale mogendheid en maritieme strategie, zie Raja Menon, *Maritime Strategy*.

[^17]: Bruijn, ‘The Raison d’Être’, 76-87.

[^18]: ’T Hart, *The Making*, 32 e.v., speciaal 62, tabel 2.7; Fritschy, *Schulden als leerschool,* 6; ’T Hart, *The Dutch Wars*.

[^19]: Veenstra, *Tussen gewest en Generaliteit*, 75.

[^20]: Wheeler, *English Army Finance*; Brewer, *The Sinews of War*; Rodger, *The Safeguard of the Sea*; Rodger, *The Command of the Ocean*.

[^21]: Over de organisatie en het operationeel optreden van de Nederlandse oorlogsvloot in de zeventiende en de achttiende eeuw bestaan enkele overzichtswerken. Nog steeds bruikbaar is J.C. de Jonge, *Geschiedenis van het Nederlandsche zeewezen*, vier delen (Zwolle derde uitgave, 1869). Van de tweede druk uit 1858-1862 is in 1993 bij Van Wijnen een facsimile-uitgave verschenen. Nogal gedateerd is S.W.P.C. Braunius, ‘Oorlogsvaart’ in: G. Asaert e.a. (ed.), *Maritieme Geschiedenis der Nederlanden* 2 (Bussum 1977) 316-354. Een compact overzicht geeft J.R. Bruijn, *The Dutch Navy of the Seventeenth and Eighteenth Centuries* (Columbia 1993). Enkele jaren later vertaald en uitgebreid als *Varend verleden. De Nederlandse oorlogsvloot in de 17de en 18de eeuw* (Amsterdam 1998). Van recente datum en uitgebreider zijn de maritieme hoofdstukken van de militaire geschiedenis van Nederland: P. Groen (ed.), *De Tachtigjarige Oorlog. Van Opstand naar geregelde oorlog, 1568-1648* (Amsterdam 2013) en M. van Alphen, J. Hoffenaar, A. Lemmers, Chr. van der Spek, *Krijgsmacht en handelsgeest. Om het machtsevenwicht in Europa, 1648-1813* (Amsterdam 2019).

[^22]: De Meij, *De Watergeuzen*, 100.

[^23]: Nationaal Archief, Den Haag, Archief J.B. Bicker \[3.20.04.01\] inv.nr. 70, fol. 14, Historisch overzicht; Muller*, De staat der Vereenigde Nederlanden*, 319.

[^24]: De Hullu, *De archieven van de admiraliteitscolleges*. Hier is de tekst gebruikt van de archieftoegang: Nationaal Archief, Den Haag, Archief Admiraliteitscolleges, 1586-1795 \[1.01.46\] 29.

[^25]: De Hullu, *De archieven van de admiraliteitscolleges*, 29; Elias, *Schetsen* I, 47-48.

[^26]: De Hullu, *De archieven van de admiraliteitscolleges*, 30-32; ‘Instructie voor den prins, als admiraal-generaal, en zijn raad’, 317-327, aldaar 317-318; Nationaal Archief, Den Haag, Archief J.B. Bicker \[3.20.04.01\] inv.nr. 70, fol. 67 e.v., Historisch overzicht: De Hullu, *De archieven van de admiraliteitscolleges*, 33.

[^27]: Nationaal Archief, Den Haag, Archief J.B. Bicker \[3.20.04.01\] inv.nr. 70, fol. 73, Historisch overzicht.

[^28]: Enthoven*, Zeeland en de opkomst van de Republiek*, 31-37.

[^29]: Enthoven, *Zeeland en de opkomst van de Republiek*, 26; Liesker en Fritschy, *Gewestelijke financiën Deel IV: Holland, 1572-1795*, 34-35.

[^30]: Veenstra, *Tussen gewest en Generaliteit*, 74.

[^31]: Enthoven*, Zeeland en de opkomst van de Republiek*, 26; Van Nierop, *Het verraad van het Noorderkwartier*, 16.

[^32]: De Hullu, *De archieven van de admiraliteitscolleges*, 9-10.

[^33]: Thurkow, *De Westfriese Admiraliteit*, 23.

[^34]: De Hullu, *De archieven van de admiraliteitscolleges*, 10.

[^35]: De Hullu, *De archieven van de admiraliteitscolleges*, 20-29.

[^36]: De Meij, *De Watergeuzen*.

[^37]: Swalue, *De daden der Zeeuwen*, 41.

[^38]: Van Vliet, ‘Marinestrategie’, 23-38.

[^39]: Van Deursen, ‘De Raad van State’, 47-91, aldaar 77-78.

[^40]: Zwitzer*, ‘De militie van den staat’*, 71; Fritschy, *Gewestelijke financiën Deel 1, Overijssel, 1604-1795*, 4-5.

[^41]: Eekhout, *Het admiralenboek*, 162-171; De Jonge*, Geschiedenis van het Nederlandsche zeewezen* I, 201; Elias, *Schetsen* I, 40-41, 47-48.

[^42]: Van der Kuijl, *De Glorieuze overtocht*, 23.

[^43]: Oudendijk, *Johan de Witt*, 32-36; Elias, *Schetsen* IV, 100-107, 116; Elias, *Schetsen* V, 25; Elias, *Vlootbouw*, 96 en hoofdstuk 7.

[^44]: Nationaal Archief, Den Haag, Archief Staten-Generaal \[1.01.02\] inv.nr. 5564II, 28 december 1655; Van Hoboken, *Witte de With*, 4-6; Kluiver, *De souvereine en independente staat Zeeland*, 233.

[^45]: Warnsinck, *Abraham* Crijnssen, 11, Bijlage B1.

[^46]: Veenstra, *Tussen gewest en Generaliteit*, Bijlage B 1.

[^47]: Enthoven, ‘Mars en Mercurius bijeen’, 54-59.

[^48]: Grapperhaus, *Convoyen en licenten*.

[^49]: Enthoven, *Zeeland*, 123-125; Veenstra, *Tussen gewest en Generaliteit*, 174-175.

[^50]: De Buck en Lindblad, *Navigatie en negotie*, 27-48; Kernkamp, *De sleutels van de Sont*; Bruijn, *De Admiraliteit van Amsterdam*, 76-77; Francke, *De Zeeuwse commissievaart*, 67-69.

[^51]: Van Deursen, ‘Raad van State’, 69; ’T Hart, *Bourgeois State*, 82-86; Nationaal Archief, Den Haag, Gedeputeerden van Haarlem ter Dagvaart van de SvH \[3.01.09\] inv.nr. 1283, Lijsten van de financiële toestand van de admiraliteitscolleges, 1701-1723; Liesker en Fritschy, *Gewestelijke financiën* *Deel IV: Holland, 1572-1795¸* 408-418; Nationaal Archief, Den Haag, Archief Staten-Generaal \[1.01.02\] inv.nr. 8049 (1629), inv.nr. 8051 (1631), inv.nr. 8052 (1633) en inv.nr. 8059 (1654).

[^52]: Nationaal Archief, Den Haag, Archief Staten-Generaal \[1.01.02\] inv.nr. 8050, Staat van oorlog te water, 1629.

[^53]: Liesker en Fritschy, *Gewestelijke financiën* *Deel IV: Holland, 1572-1795*, 387; Nationaal Archief, Den Haag, Archief van de Raad van State \[1.01.19\] inv.nr. 2225, Petitie voor 1644; ’T Hart, *Bourgeois State*, 85, 173; Veenstra, *Tussen gewest en Generaliteit*, 99-105.

[^54]: Enthoven, *Zeeland*, 163 e.v.; Bruijn, *Varend verleden*, 96, 127-128; De Jonge, *Geschiedenis van het Nederlandsche zeewezen* IV, 240; Roodhuyzen-Van Breda Vriesman, ‘Onfrisse Friese zaken’; Veenstra, *Tussen gewest en Generaliteit*, 103-104. De Unie ontvanger in Den Haag ontving jaarlijks 1,2 tot 1,5 miljoen gulden uit de Generaliteitslanden; de uitgaven bedroegen ruim ƒ600.000. Het overschot werd gebruikt als fonds voor het aangaan van leningen veroorzaakt door het achterblijven van betalingen door de gewesten (20 miljoen gulden) en de schulden aangegaan door de Unie-ontvanger zelf (de Generaliteit) van 7 miljoen gulden. De Admiraliteitscolleges konden van dit fonds gebruik maken. Dormans, *Het tekort*, 158-159.

[^55]: Becht, *Statistische gegevens*, 143-148; Engelhard, *Het Generaal-Plakkaat van 31 juli 1725*, 86-89, 263-268, 314-323; Enthoven, *Zeeland*, 163-165; Van Slingelandt, ‘Memorie over het redres der saaken van de Admiraliteit (1719)’ IV, 287-354, speciaal 306; Van der Poel, *Het particularisme van Zeeland*, 1-113; De Vries, *De ontduiking*, 349-361; Hovy, *Het voorstel van 1751*, 96-119; De Jong, ‘De verpachting’, 160-161; Veenstra, *Tussen gewest en Generaliteit*, 84-85; Bartstra, *Vlootherstel*; Liesker en Fritschy, *Gewestelijke financiën* *Deel IV: Holland, 1572-1795*, 417; Enthoven, ‘Dutch Maritime Strategy’, 176-201.

[^56]: De Jong, ‘De Admiraliteit van de Maze’, 232-244.

[^57]: Veenstra, *Tussen gewest en Generaliteit*.

[^58]: Kamminga, *Schepen van de Friese Admiraliteit*; Schaap, ‘De Admiraliteit van Friesland’, 43-77; Roodhuyzen-Van Breda Vriesman, *De Admiraliteit van Friesland*; Dragt, *De Admiraliteit in Dokkum*.

[^59]: Thurkow, *De Westfriese Admiraliteit*.

[^60]: Bruijn, *De Admiraliteit van Amsterdam*.

[^61]: Engelhard, *Het Generaal-Plakkaat*, 259; Eekhout, *Het admiralenboek*, 64-65.

[^62]: Nationaal Archief, Den Haag, Archief Staten-Generaal \[1.01.02\] inv.nr. 12270-12294, Commissieboeken, 1586-1794; Warnsinck, *Abraham Crijnssen*, 11; Warnsinck, *De vloot van den Koning-Stadhouder*, 29-30.

[^63]: De tekst van de Instructie is beschikbaar in: Eekhout, *Het admiralenboek*, 162-171.

[^64]: Een overzicht van alle vijf de admiraliteitscolleges geeft Becht, *Statistische gegevens*, 139-142; Engelhard, *Het Generaal-Plakkaat*, 245 e.v.; Eekhout, *Het admiralenboek*, 20-26.

[^65]: Bruijn, *De Admiraliteit van Amsterdam*, 40 e.v.

[^66]: De webpagina van het Huygens Instituut voor Nederlandse Geschiedenis, URL: <https://resources.huygens.knaw.nl/repertoriumambtsdragersambtenaren1428-1861> (februari 2024).

[^67]: Bruijn, *De Admiraliteit van Amsterdam*, 48-49. Voor de vergaderingen in Rotterdam, zie: Jorissen, ‘Memorien van Diderik van Bleyswijk’, 165-270; Oltmans, ‘Eene memorie omtrent de Admiraliteit van de Maze, 1750’, 146-156. Voor Zeeland: Van Loo, *Resolutiën*, 5 delen.

[^68]: Bruijn, *De Admiraliteit van Amsterdam*, 49.

[^69]: Eekhout, *Het admiralenboek*, 12 e.v.; Sicking, *Neptune*, 62 e.v.

[^70]: Engelhard, *Het Generaal-Plakkaat*, 259-260.

[^71]: Zeeuws Archief, Middelburg, Directe en Indirecte Belastingen in Zeeland, 1584-1810 \[50\]; Nationaal Archief, Den Haag, Archief Admiraliteitscolleges, 1586-1795 \[1.01.46\] inv.nr. 631-647, Stukken betreffende de rechtspraak op de Maze.

[^72]: Verhees-Van Meer, *De Zeeuwse kaapvaart*, 132-135; Enthoven, *Zeeland en de opkomst van de Republiek*, 176, 209; Francke, *De Zeeuwse commissievaart*, 224-234; Van Loo, ‘Organising’, aldaar 84-86; Lunsford, *Piracy and Privateering*, 17-18, 21-22; Zeeuws Archief, Middelburg, Archief Rekenkamer C \[508\] 2de stuk, Rekeningen te water; Zeeuws Archief, Middelburg, Archief Rekenkamer C \[508\] 11de stuk, Rekeningen vendumeester.

[^73]: Bruijn, *De Admiraliteit van Amsterdam*, 46; Engelhard, *Het Generaal-Plakkaat*, 272; Verhees-Van Meer, *De Zeeuwse kaapvaart*, 122 e.v.; Francke, *De Zeeuwse commissievaart*, 178.

[^74]: Becht, *Statistische gegevens*, 137-142; Grapperhaus, *Convoyen en licenten*, 29-30; Roodhuyzen-Van Breda Vriesman, *De Admiraliteit van Friesland*, 5-20; Veenstra, *Tussen gewest en Generaliteit*, 349-353

[^75]: Engelhard, *Het Generaal-Plakkaat*, 272-273.

[^76]: Bruijn, *De Admiraliteit van Amsterdam*, 70 e.v.; Veenstra, *Tussen gewest en Generaliteit*, 105-118.

[^77]: Nationaal Archief, Den Haag, Archief Generaliteitsrekenkamer \[1.01.43\]; Zeeuws Archief, Middelburg, Archief Rekenkamer C \[508\] 2de stuk, Rekeningen te water; Veenstra, ‘Uitstel’, 71-88.

[^78]: Zeeuws Archief, Middelburg, Archief Rekenkamer C \[508\] 9de stuk, rekeningen equipagemeester; Brandon, *Masters of War*; Hoving, *Nicolaes Witsens*, 253. Een overzicht van de materialen en hun herkomst is te vinden in: Strubbe, *Oorlogsscheepsbouw*, 52-55; De Jong, *Staat van oorlog*, 185; Van Yk*, De Nederlandsche scheeps-bouw-konst*, 210.

[^79]: ‘\[…\] nichts als eine Fortsetzung des politischen Verkehrs mit Einmischung anderer Mittel’, Von Clausewitz, *Vom Kriege*, 990.

[^80]: Lindberg en Todd, *Brown-, Green- and Blue-Water Fleets*; Vego, ‘On Littoral Warfare’.

[^81]: Trim en Fissel, *Amphibious Warfare*.

[^82]: Van Alphen, *Het oorlogsschip*, 131-134.

[^83]: Swalue*, De daden der* Zeeuwen, 41; Brasser, *Beschryvinge der stad Vlissinge*; Witkamp, *De slag op de Zuiderzee*; Appel, *De slag om de Zuiderzee*; Van Nierop, *Het verraad van het Noorderkwartier*, 86, 290; Bartels e.a., *De slag op de Zuiderzee*.

[^84]: Fruin, *Het beleg*; Den Heijer, *Holland onder water*.

[^85]: Koninklijke Bibliotheek, Den Haag, Verzameling van Petrus van Musschenbroek signatuur KW 132 D 26, fol. 20-23, ‘Dit naervolgende is hetgene datter is gepasseert voor Saeftingen van des vijandts vlote van het begin totten eijnde inde Somer 1631; Luijks, *Slag op ’t Slaak*; Leune, *Het fort Sint Anna*, 15.

[^86]: Cox, *‘Vanden tocht in Vlaenderen’*, speciaal 150-155; Verhoef, *Nieuwpoort*; Thomas, *De val van het nieuwe Troje*.

[^87]: Van Alphen, *Het oorlogsschip*, 131-134; Leune, *Lillo en Liefkenshoek* I, 433-444, 473-519, 691-692; Roos, *Twee eeuwen varen en vechten*, 52-64, 164-166.

[^88]: De Jonge, *Geschiedenis van het Nederlandsche zeewezen* II, 146-147; Doedens en Houter, *1666.*

[^89]: Rodger, ‘Instigators or Spectators?’, 496-514; Nationaal Archief, Den Haag, Archief Staten-Generaal \[1.01.02\] inv.nr. 9368, fol. 29-31, 93-96 en 162, Verbaal van luitenant-admiraal C. Schrijver, mei 1747-augustus 1748; Van Nimwegen, *De Republiek der Verenigde Nederlanden*, 298.

[^90]: MacLeod, *De Oost-Indische Compagnie als zeemogendheid in Azië*, deel twee; Barendse, ‘Blockade’, 232-266; Monteiro, *Portugese Sea Battles* V; Monteiro, *Portugese Sea Battles* VI, 73-80; Knaap e.a., *Oorlogen overzee*, 85-87.

[^91]: Elias, *Schetsen* I, 48; Bijl, *De Nederlandse convooidienst*; Roos, *Twee eeuwen varen en vechten*, 150-151; Nationaal Archief, Den Haag, Archieven van de Colleges van de Grote Visserij \[3.11.03\]; Heeres, ‘Het paalgeld’, 1-17; Van Vliet, *Vissers en kapers*, 108-116, 215-218, 109-115; Van Vliet, *Vissers in oorlogstijd*, 119-121.

[^92]: Ottsen, *Journaal van de reis naar Zuid-Amerika*, xxxiii-xxxiv; Bijl, *De Nederlandse convooidienst*, 78.

[^93]: Nationaal Archief, Den Haag, Archief van de Directie van de Levantse Handel en de Navigatie in de Middellandse Zee \[1.03.01\]; Heeringa en Nanninga, *Bronnen tot de geschiedenis van den Levantschen handel*; Stadsarchief, Amsterdam, Archief van de Directie van de Oostersche Handel en Reederijen \[78\].

[^94]: Bruijn, ‘Kaapvaart in de Tweede en de Derde Engelse Oorlog’, 408-429; Bruijn, ‘Dutch Privateering during the Second and Third Anglo-Dutch Wars’, 79-93; Verhees-Van Meer, *De Zeeuwse kaapvaart*, 29, 138, 140; Francke, *De Zeeuwse commissievaart*, 104-105, 308-309, 316-319, 330-335, vooral 334; Korteweg, *Kaperbloed en koopmansgeest*, 154; Lunsford, *Piracy and Privateering*, 16-17, 25; Paesie, ‘In belang van Walcheren’, 25-41, aldaar 35.

[^95]: Nationaal Archief, Den Haag, Archief J.B. Bicker \[3.20.04.01\] inv.nr. 70, fol. 67 e.v., Historisch overzicht; Francke, *De Zeeuwse commissievaart*, 42-43; Korteweg, *Kaperbloed en Koopmansgeest*, 128. Voor commissies en instructies uitgegeven door het Admiraliteitscollege van Amsterdam en van Zeeland, zie: Nationaal Archief, Den Haag, Archief Admiraliteitscolleges, 1576-1976 \[1.01.46\] inv.nr. 1327-1328, Commissies en instructies, 1644-1655, 1655-1689; inv.nr. 2429-2430, Commissies en instructies, 1657-1673, 1673-1696.

[^96]: Nationaal Archief, Den Haag, Archief Staten-Generaal \[1.01.02\] inv.nr. 5489 (Lias Admiraliteiten), Instructie, 9 augustus 1624; Francke, *De Zeeuwse commissievaart*, 40-49; Lunsford, *Piracy and Privateering*, 239 n. 28.

[^97]: Van Loo, *Rekeningen en bijbehorende stukken* \[Archief Rekenkamer C \[508\] 11de stuk\], 7-11, beschikbaar op de webpagina Archieven.nl, <https://www.archieven.nl/nl> (april 2017).
